
# Sul Pensiero

Pultroppo non ho letto molti libri nella mia vita quindi non posso pretendere di essere il primo a dire ciò di cui parlerò in questo articolo. Spesso mi capita di scoprire che qualcosa che pensavo di notare o fare solo io invece era fatta anche da molti altri se non addirittura quasi da tutti. Su questa premessa in questo articolo aggiungerò man mano tutti i miei appunti di carattere filosofico in ordine cronologico.

In ogni caso prima o poi inizierò a leggere tutti i classici e simili in modo sistematico. 

# Ottobre 2017

Già da parecchio avevo in mente di scrivere qualcosa in merito a **eventi** e **simboli**.

## Eventi

Gli uomini danno grande importanza agli eventi al punto che molti avvenimenti storici possono essere ricondotti a singoli eventi. Un evento è una costruzione dell'uomo per indicare un preciso cambiamento in un certo momento. 

Per quanto riguarda il momento, si può constatare che esso non è un singolo attimo nel tempo. Un evento può occupare da un attimo a più anni, gli estremi di questo evento non sono neanche essi ben definiti se ci si pensa bene. Ad esempio se conosciamo una persona Y, l'evento di averla conosciuta non è istantaneo, man mano che ci parliamo la conosciamo. D'altra parte è totalemente legittimo dire: "giorno X ho conosciuto Y" e questo è a tutti gli effetti un evento.

> **[Def. 1]** L'evento è quella cosa che è tra la causa e l'effetto e che avviene in un momento più o meno preciso nel tempo e nello spazio.

Ho iniziato a pensare a questo argomento degli eventi partendo dalla programmazione, in particolare esiste un paradigma chiamato "event driven programming". Invece delle classiche funzioni che prendono valori e ne restituiscono di altri, ci si basa sugli eventi. Da una parte un ente genera un evento che attraversa tutto il programma mentre Dall'altro lato ci possono essere uno o più enti che aspettano che arrivi un particolare evento.

Nella **[Def. 1]** si parla di spazio e tempo. Nel caso degli eventi bisogna intenderli in senso esteso poiché ci possono essere eventi nelle storie, nei film, etc.

## Simboli

Ci sono più interpretazioni di "simbolo", prima parlerò dei simboli come oggetti astratti, poi della loro posizione nella realtà attuale.

Nel medioevo quando si parlava di simboli, si parlava di allegorie, una cosa intrinsecamente è un riferimento a un valore cristiano o simile (e qui si fermano le mie conoscenze sul medioevo). 
Un simbolo è un oggetto che di per sé non ha alcun significato ma che è collegato a una o più cose. Tutto può essere un simbolo: cose, persone, eventi.

A pensarci forse è possibile ottenere cose con significato anche in un mondo di enti che non ne hanno. Se uno definisse il significato di X come il simbolo che è X. Il significato di X sono tutti i collegamenti di X con qualche Y.

(ogni tanto cambio lingua perché sì) "In a meaningless world I define meaning in terms of the connections between things."

Abbiamo iniziato a toccare i simboli. I computer ci permettono di porre avanti a noi un livello di astrazione come mai era stato. Oggi possiamo andare su Twitter o su Instagram e cercare per "hashtag". Gli hashtag non sono esattamente dei simboli perché hanno un po' di significato già con loro (nella parola che contengono - ne discuto nel paragrafo successivo), d'altra parte comunque collegano ad altre cose a loro volta connesse all'hashtag stesso.

Le parole (digressione sul linguaggio) sono simboli, rispettano esattamente quanto detto sopra: di per sé non hanno senso (sono segni strani che si disegnano o che si trovano in giro), sono collegate a molte cose e tra di esse.

## Il Pensiero

Esistono diversi modi di pensare e imparare a pensare in un modo nuovo è una delle cose più difficili che si possono imparare, è l'unica vera difficoltà dell'imparare qualocosa. (Forse può essere la causa del fatto che le scuole usano lo stesso metodo da più di due millenni ovvero un professore che parla e/o scrive con studenti che ascoltano e/o prendono appunti)

Sommario dei tipi di pensare:
- il pensiero matematico
- il pensiero storico
- il pensiero computazionale
- il pensiero ingegneristico
- il pensiero artistico-compositivo

### Il pensiero storico

Non so moltissimo sul pensiero storico e sul come funziona in dettaglio, quindi spiegherò quello che si dovrebbe fare per pensare come uno storico (cosa ho capito sull'argomento dopo aver fatto storia per tre anni con Ricciardi).

La storia reale è al centro della questione, bisogna pensare su parecchi livelli geografici e temporali. Ci si può porre una domanda e dopo aver considerato tutti i fattori temporalmente vicini e lontani (Ricciardi mi ucciderà perché non mi ricordo come si chiamano i due tipi) si può pensare a produrre una risposta.
Lo storico è in grado di trovare l'esatta causa che ha generato una conseguenza in un contesto storico.

### Il pensiero computazionale

Assumendo il paradigma imperativo: saper pensare in modo sequenziale, una cosa dopo l'altra e capire gli effetti di ogni singolo step.